Pædagogik
=========
Tosprogethed, bi- og multikulturalisme
---------------------------------------
Ved at færdes i et tosproget miljø, opnår eleverne dels at beherske to sprog på
modersmålsniveau , men også mange andre færdigheder og
værdier. To værdier vi anser som særligt betydningsfulde, er:

* *Tryghed*, et udpræget skandinavisk begreb, som ikke rigtig har nogen
modsvarighed i andre kulturer. 
I de skandinaviske kulturer betragtes trygheden som afgørende for opbygningen af
individets selvværd, som igen er afgørende for det enkelte menneskes videre
udvikling i samfundet, lykkefølelse mm.

* Begrebet *excellence* har en naturlig forankring i fransk kultur og
karakteriserer den usædvanlige, omhyggelige og fortræffelige præstation. Ved at
introducere det i skolekulturen gør vi det til en oplagt mulighed for eleverne
at drive deres talenter til deres fulde potentiale.

Det franske sprog rækker af historiske årsager ud over den franske kultur,
hvorfor skolen egentlig er multikulturel rettere end bikulturel.

Fransk er det primære undervisningssprog.

Multiâge (Aldersblandede klasser)
----------------------
Som navnet antyder, handler *multiâge* om at elever i forskellige aldre sættes
sammen i hver klasse. Konceptet er kendt fra f.eks. landsbyskoler, hvor
tilgangen er utilstrækkelig til at oprette klasser med elever inden for samme
årgang.

På Den dansk-franske Skole ser vi aldersblandingen som en fordel: gennem
multikulturaliteten og aldersblandingen skabes et alsidigt socialt rum i klassen, hvor
den øgede udveksling mellem individer fører til øget faglig og personlig
udvikling.

Workshops
---------
Undervisningen er struktureret omkring workshops, som løbende defineres
afhængigt af børnenes interesser. Lærerens rolle er således overvejende af vejledende og koordinerende art.

Ved hjælp bidragene fra *Le Støttegroupe* sikres det, at viden og inspiration fra den virkelige verden tilføres undervisningsmiljøet.

